\chapter*{Streszczenie (Karolina Makuch)}
 \par Tematem niniejszej pracy inżynierskiej jest platforma do planowania podróży z~klientem mobilnym. W~celu realizacji projektu skorzystano z~ogólnodostępnych baz danych zawierających potrzebne informacje związane z~poszczególnymi atrakcjami turystycznymi oraz możliwościami transportu pomiędzy dwoma lokalizacjami. Dodano opcję przechowywania istotnych dokumentów w~formie skanów. Zaimplementowano również mechanizm rekomendacji pojedynczych elementów podróży. Umożliwiono udostępnianie całego planu innym użytkownikom aplikacji oraz jego elementu w~medium społecznościowym.
 
 \par Rozdział 1 wprowadza do tematu pracy  oraz uzasadnia cele stworzenia aplikacji mobilnej. 
 
 \par W~rozdziale 2 zamieszczono zestawienie podobnych rozwiązań definiując kluczowe wady i~zalety każdej z~nich.

\par Rozdział 3 wyróżnia najważniejsze wymagania oraz cele poprzez przedstawienie esencji specyfikacji wymagań systemowych.

\par W~rozdziale 4 omawiany jest projekt systemu aplikacji z~podziałem na podsystemy po stronie serwera oraz po stronie aplikacji. Zawiera również przykładowe scenariusze użycia.

\par Rozdział 5 uzasadnia fundamentalne decyzje projektowe związane z~wyborem języka programowania, środowisk programistycznych oraz systemu kontroli wersji.

\par W~rozdziale 6 opisano zastosowany wzorzec projektowy aplikacji mobilnej. Przedstawiono metody zaimplementowania konkretnych funkcjonalności oraz rozwiązanie problemu komunikacji z~aplikacją serwerową. 

\par Rozdział 7 przybliża podejście do implementacji serwera, uwzględniając połączenie z~bazą danych oraz z~zewnętrznym API. Obrazuje również proces rekomendacji danych miejsc użytkownikowi.

\par W~rozdziale 8 zamieszczono opis pracy z~wybraną bazą danych oraz diagram związków encji.

\par Rozdział 9 dotyczy rodzajów przeprowadzonych testów oraz przedstawia poszczególne z~nich.

\par W~rozdziale 10 zobrazowano najważniejsze funkcjonalności poprzez wyróżnienie poszczególnych etapów czynności oraz przedstawienie zrzutów ekranu. 

\par Rozdział 11 podsumowuje całokształt prac.

\par \textbf{Podział prac} (w całości podany w~dodatku A):
\begin{itemize}
\item Anna Malizjusz --  projekt i~implementacja bazowej postaci serwera, komunikacja z~zewnętrznym API oraz implementacja wyszukiwania poszczególnych obiektów w~aplikacji,
\item Dorota Tomczak -- projekt i~implementacja bazowej postaci aplikacji mobilnej, mechanizm rekomendacji oraz skanowania biletów,
\item Magdalena Solecka -- projekt i~implementacja początkowej postaci bazy danych, mechanizm dodawania podróży oraz implementacja trybu usuwania,
\item Karolina Makuch -- wyszukiwanie i~dodawanie użytkowników do znajomych, mechanizmy udostępniania oraz manualna realizacja planu.
\end{itemize}
\textbf{Słowa kluczowe}: aplikacja mobilna, podróż, planowanie
\newline\textbf{Dziedzina nauki i~techniki, zgodnie z~wymogami OECD}: Sprzęt komputerowy i~architektura komputerów
